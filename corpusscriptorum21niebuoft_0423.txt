ΕΤ ANNOTATIONES· 413

est in Ilaran. Et cap. 12. v. 4. Septuaginta quinque annorum
erac Abram cum egressus est de Har-an. Ex his Abrahae et ge-
storum eius praesens ratio colligitur. Abraham patris Thare an-
no 70. venit in lucem , aetatis vero propriae anno 75. ex Haran,

. ubi cum patre morabatur, discessum paravit, et solum vertit,

patris Thare anno 145. ipse Thare deinde ad annos 205. vitam
produxit, ante patris igitur obitum et annos eius vitae postre-
mos 60. ex Haran in alienam terram fuerat Abraham profectus-

; En tamen ut Actuum 7. v, 4. Stephanus Spiritu plenus et impul-
’ sus, ad Iudaeos verba faciens: Abraham, ait, habitavit ιἠ, Clza—
ν ran, sive Haran. Et inde postquam mortuus· est pater eiua,

transtulit illum Deus in terram istam, in qua vos nunc habi-
tatis. Annorum 135. tenebat numerum Abraham, cum pater e

,2 vita discessit.- non igitur 75. vitae anno transiit in terram Cha-
> naan: aut si eo tempore profectus est, non igitur patre mortuo,

cum aetatis 135. numeraret. In hac famosa quaestione et plu-

rium examine ventilata, memoriae lapsum ex concionis aestu in

Stephano Canus noster admittit: sed cum plenus sancto Spiritu
. loqueretur, a fragili hominum sorte et infirmitate vindicandus
est Dei praeco et Evangelicae veritatis assertor 2. Annos 75.
Abraham Hieronymus in Quaest. Hebr. non sentit ab eo momento
quo lucem aspexit, numerandos, sed quo repulso idolorum cul-
tu suam erga verum Deum fidem et religionem audacius profes-
sus est, quod nondum patre vivis erepto contingere debuit, eo-
que defuncto‚ et 75. non vitae, sed publicatae fidei annis, ex
Haran in Chananaeam ut migraret, a Deo praeceptum accepit.
At cum Abrahae memorans annos ortum eius non fidem toti mun-
do vulgatam respiciat Scriptura, ut quid hic eam mundo mani-
festatam, et ab ea deinceps exactam aetatem connotasse dicetur?
3. Abraham anno patris Thare centesimo et tricesimo natum as-
serit tertia sententia: his vero scripturae verbis; vixitque leare
70. annis et genuit Abram, subtilius quam verius respondet:
non tunc Abraham natum asseri, sed tantum eius patrem 'share
ante 70. annum ex liberis Abraham N achor et Aram nullum sus-
. cepisse, quo susceperit Nachor et Aram non* aperte constare,
Abraham ‘share 130. grandaevo natum affirmandum, ut deinde
75. vitae anno ad Chananaeos profectum Scriptura potuerit te-
stari. An effugiat vel enodet difficultatem, haec sententia, ver-
ba Scripturae proprie ac germane, si nihil obsit, interpretanti-
bus discutiendum relinquo. 4. Alii cum Augustino non unam in
Chananaeorum regionem Abrahae statuunt profectionem, sed plu-
res. quibus nimirum erga patrem pietatis officia persoluturus
nonnunquam iret ac reverteretur. primamque ex eis anno vitae
75 susceptam, postremam vero, qua stabilem m Chananaeorum
terra moram egit, patre mortuo, iuxta Stephani testimonium,
animo sibi fuisse decretam. At haec ultro citroque remeatio cum

