DISSERTATIO. 41

stolorum inserit. Nam ἐκτίθεται ad auctorem Anonymum refe-
’ rendum est, uti sequens κατατίθεται.

Quo autem tempore Zosimus philosophus vixerit, non satis
liquet. Boerhavius eum philosophum saeculi quinti dicit, nescio
qua auctoritate nisus. Scaliger ad Eusebiana pag. 258. ante Pan-
odorum, qui Arcadio imperante circa ann. 400 scripsit, Zo-
simum vixisse contendit: nam Georgium ,locum Zosimi non e
scriptis auctoris, verum e Panodoro hausisse. Haec causa vana
est, atque omni auctoritate caret. -—- Zosimum, τὸν μέγαν, ante
. Olympiodorum vixisse, patet tum e catalogo citato ταῖν ποιητῶν,
qui ordinem temporis sequitur, et in quo Zosimus ante Olympio·
dorum positus est, tum ex eo, quod Olympiodorus in scripta
Zosimi commentatus esse dicitur. Olympiodorus autem scripsit
Theodosio minori regnante, Photio teste cod. 80: i. e. inter ann.
408 — 4503 et historiae finis erat in caede Ioannis, regis Ro·-
manorum, cui Valentinianus septennis successit ann. 425. -
Ergo ante hoc tempus Zosimum vixisse necesse erit. Quum ve-
ro Christianus fuit, neque apud ullum scriptorem saeculi quar—
ti aut quinti praeter Olympiodorum, τοῦ μεγάλου ποιητοῦ men-
tio est: arbitror eum haud multum ante annum quadringentesi-

mum post Chr. nat. ponendum esse, ita ut forsan aequalis Pano-
dori fuerit.

Testem narrationis de Egregoris Hermetem quoque Zosimus
laudat, illum fabulis cuiusvis generis exornatum sapientem Ae·-
gyptium, cui tum scripta antiqua, inprimis phySIca‘, medica et
astrologica, quorum auctores ignoti erant, tum recentiora ab
ipsis auctoribus, maxime Christianis Aegyptiis, Neoplatonicam
philosophiam sequentibus, supponebantur. Inter obscurissima
vero antiquitatis sunt scripta Hermetica, neque adhuc ullus do—
ctorum ingenium ac tempus rei litterariae gratia devovit, ut ea
collegisset atque interpretatus esset. Nam etsi barbarie horrent,
etsi plena sunt fabularum, deliramentorum ac vecordiae, tamen
et ingenium saeculi sui ostentant, et plura fragmenta antiquitatis
elegantioris inter has sordes delitescere possunt. — Zosimus lau-
dat Physica HermetiS, cuius libri ab alio scriptore mentionem
factam esse non reperio. Morhofius in libro I. Polyhistoris p. 99.
coniicit, eumdem fortasse esse librum, qui a Georgio pag. 35.
D. et pag. 52. Β. sub nomine τῶν Κυρ ανίδων allegari. Chi-
mica uterque liber, certe ex parte, tractasse videtur. Erat enim
medio saeculo decimo septimo Altenburgi in Saxonia, in Biblio-
theca Ducali codex manuscriptus vetustorum Chimicorum Grae-
corum, inter quos et Olympiodorus Philosophus Alexandrinus,
quem in Zosimi scripta commentatum esse iam antea narravimus.
Ex hoc Reinesius fragmentum edidit, in quo Olympiodorus τήν

Κυρανίδα τοῦ Ἑρμοῦ et την Ἀρχαϊκην βίβλον laudat, quodque

